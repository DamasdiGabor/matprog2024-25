 Általános követelmények:
- Csapat és témaválasztás Március 18-ig. Egy csapat legfeljebb három fős lehet. 
- A beadandó GitHubon való megosztása.
- A GitHub readme részét rendesen írjátok meg! A program megérthető és futtatható legyen a readme alapján! Amennyire lehetséges írjatok le egy példa futtatást a kimenettel együtt. Ha ez nincs rendesen megcsinálva, nem lehet ötös a jegy.
- A beadandó bemutatása 5-10 percben az utolsó órán.
- Határidő: 1 héttel a bemutató előtt.  

A következő témák választhatók, de saját témát is hozhattok. Ebben az esetben írjatok egy emailt róla és megbeszéljük.

1. Adatelemzés és vizualizáció.
Válasszatok egy jó témát, mutassátok be egy nagyon jól kidolgozott jupyter notebookban. Pl a feladatot most Covid esetszámok alakulására írom, de válasszatok valami más témát.

Követlemények:
- jó témaválasztás, a témát a csapat megalakulásakor el kell dönteni, és Gábornak elküldeni
- adatgyűjtés
- statisztikai elemzés az adatokról
- növekedés, terjedés matematikai elemzése, SIR model
- vírus terjedésének vizualizációja
- konkluzió levonása
- egy notebook elkészítése, mely alkalmaz komolyabb adatvizualizáció eszközöket pl, Bokeh, Seaborn

Egyéb témák: kriptovaluták értékváltozása, árfolyamok elemézése, stb


2. Szózat rejtvény megoldó.

A Szózat rejtvény leírását megtaláljátok itt: https://szozat.miklosdanka.com/ Írjatok egy programot, ami okosan megold ilyen feladványokat. 
Követelmények:
- Lehessen játszani a szózat játékot a programmal. 
- A program képes legyen mindig helyesen megoldani feladványt, nehezített módban is. (A szabályos szavak listája elérhető a megadott honlapon.)
- A program ne csak véletlenszerűen tippelgessen, hanem legyen egy matematikailag is megalapozott stratégiája, hogy miért úgy érdemes tippelni. 


3. Játék matekos algoritmussal
Készítsetek egy játékot a Pygame modul segítségével, mely felhasznál érdekes matekos algoritmusokat, mint például A* algoritmus útkeresésre.
Követlemények:
- Egy játék megvalósítása Pygame, vagy hasonló modul segítségével
- A játék működésében játszon szerepet valamilyen érdekesebb matematikai algoritmus, melyet ti magatok írtok meg!
- Példák: útkeresés, egyszerű fizika szimuláció, döntési fák, matekon alapuló stratégia a gép részéről, stb..


4. Egy kriptológia/kriptográfiai módszer bemutatása
Mutassatok be a kriptológiai/kriptográfiai módszert és a mögöttes matematikát. Pl Enigma működése és feltörése.
Követelmények:
- Kódolás/dekódolás bemutatása
- Feltörési módszerek és vagy biztonsági elemézés
- Háttérben lévő matematika bemutatása.  
- egy notebook elkészítése, mely alkalmaz komolyabb adatvizualizáció eszközöket pl, Bokeh, Seaborn

5. Numberlink
Egy megoldó algoritmus elkészítése a Numberlink játékhoz. Részletek : https://en.wikipedia.org/wiki/Numberlink
Követelmények
- Egy minél ügyesebb megoldó elkészítése a numberlink játékhoz
- Algoritmus bemutatása
- Vizualizáció

6. Fizikai rendszerek modellezése
Készítsetek szimulációt valamilyen fizikai rendszerhez. Pl inga mozgásának szimulációja.
Követelmények:
- fizikai jelenség megértése, és helyes modellezése
- amennyiben lehetséges, vizualizáció készítése
- felhasznált matematikai módszerek bemutatása

7. Gradiens-módszer 
Gradiens módszer változatok összehasonlítása numpy-ban, költségfelület vizualizációval
- Különböző gradiens-módszer változatok ("Vanilla" SGD, Momentum, Nesterov, AdaGrad, AdaDelta, RMSprop, Adam, Nadam, stb. közül néhány) implementációja Numpy-ban, vagy meglévő implementációk felhasználása. 
- Szabálytalan alakú költség felületek generálása (két változóra) és a különböző algoritmusok iterálásának vizualizációja a felületen. (elég plot-okat vagy videókat gyártani pl. matplotlib-bel/OpenCV-vel)

8: Alap machine learning / statisztikai módszerek 
Alap machine learning / statisztikai módszerek implementációja és bemutatása. CA,K-Means, Gaussian Mixtures Models, Expectation–maximization algoritmus implementációja numpy segítségével.

9.  Saját ötlet
Követelmények:
- Legyen benne matek és programozás
Egy csomó ötlet van itt: https://www.math.colostate.edu/~adams/teaching/math435spr2017/ProjectIdeas.pdf
Az AI-ok, mint a chatgpt, is elég jó ötleteket tudnak adni.

Pár szebb példa korábbi évekből:
https://github.com/tali2001/MatProgCsom-hf
https://github.com/zombyguy/ez-egy-projekt
https://github.com/Mamutninja/Zarankiewicz-game
https://github.com/kalex3/MateInX
https://github.com/SupersonicBathroomRug/Sudoku_Project



Egyéb korábbi projektek, ötlet gyanánt:
- Rubik kocka megoldó.
- Fekete macska kártyajáték stratégiáinak összehasonlítása.
- Sudoku megoldók különleges stratégiával.
- 15-ös tologatós játék.
- Tic tac toe elemzés.
- Kártya számolás elemzése
- Wave function collapse algoritmus bemutatása
- Geogebra szerű program készítése
- Dáma program
- Sakkfeladvány megoldó
